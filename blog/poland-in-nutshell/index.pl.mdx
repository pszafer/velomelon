---
title: 'Podróż dookoła Polski 2014'
date: 2016-06-24
caption: IMG_01.png
author: pawel
tags:
  - europe
  - poland
  - memories
---

Wspomnienia z podróży dookoła Polski, która odbyła się w lipcu 2014 roku.
Naszą podróż rozpoczęliśmy pod koniec czerwca z Zielonej Góry.
Cel był jeden - dojechać na Woodstock, ale dookoła :).
Na początek skierowaliśmy się na południe... którego dobrze nie wspominamy, ruch na drogach wojewódzkich bez pobocza był nie do zniesienia (skwar, smród starych ciężarówek, zwierzęce placki), ale spotykaliśmy wielu wspaniałych ludzi, których gościnność i życzliwość spłacały trudy jazdy. Popełniliśmy również błąd pakując się w górzyste tereny na początek podróży bez wcześniejszego przygotowania. Kolana skrzypiały pod każdą górkę, a mięśnie odmawiały posłuszeństwa. Jak tylko udało nam się dotrzeć w Bieszczady cały wysiłek został nagrodzony pięknymi widokami i świeżymi powiewami wiatru z połonin. Tak, wschód Polski najmilej wspominamy i chętnie wrócilibyśmy tam aby pokonać trasę rowerową Green Velo, której wówczas nie było. Mieliśmy chwilę, aby zatrzymać się u znajomych w Mielniku, pięknym miasteczku położnym nad Bugiem. Na szczęście rzeka była łaskawa i pełna wody, więc udało się promem przepłynąć na drugi brzeg. Nie mieliśmy takiego szczęścia rok przed tą wyprawą (też byliśmy zwiedzać wschodnie tereny) i musieliśmy nadrabiać kilkadziesiąt kilometrów aby przejechać mostem. Rzeka płynąca własnym torem gwarantuje piękne krajobrazy, taki jest Bug- po prostu boska rzeka. Jak widać na filmiku trasa została skrócona, nie zahaczyliśmy północnego wschodu, ale już nie mogliśmy doczekać się morskiej bryzy, choć mazurskie jeziora były niczego sobie. Rok wcześniej zresztą zwiedziliśmy te tereny. Wybrzeże też nas zachwyciło choć myśleliśmy, że je dość dobrze znamy. Na Woodstock dojechaliśmy dzień przed rozpoczęciem i byliśmy dumni, że daliśmy radę:) Powrót do Zielonej Góry po festiwalu jednak był chyba najcięższy, szum w głowie, deszcz, wiatr, i **buch**! pęknięta dętka... na dobitkę, ale wracając do Poznania myśleliśmy już o kolejnej wyprawie ...
**Polska jest piękna i zaskakuje z każdym kilometrem. Każdemu polecamy taką wyprawę, jeśli ma odmienne zdanie.**

<youtube>ICLjyKDsxfE</youtube>

Zostawcie koment, gdzie można dać się Polsce zaskoczyć :)

I na koniec interaktywna mapka z wyprawy :)

<gpx zoom={8}>06072014.geojson_bike; 06072014.geojson_bike</gpx>
