---
title: 'Park narodowy Sekwoja'
date: 2017-04-01
author: patrycja
caption: DSC03380.jpg
hidden: false
tags:
  - usa
---

Sekwoje to jedne z największych i najstarszych drzew na świecie.
Te masywne drzewa mogą żyć ponad 3000 lat (gdy większość drzew osiąga wiek 300 lat) dzięki zawartej w korze substancji chemicznej, zwanej taniną, która pomaga je chronić przed gniciem i owadami.
Włóknista i gruba kora zabezpiecza je przed ogniem.

Te wspaniałe drzewa mogą rosnąć tak wysoko jak 26-piętrowy budynek, średnio od 50 do 70 metrów wysokości.
Najsłynniejszy mieszkaniec Parku Narodowego Sekwoi, drzewo generała Shermana, ma prawie 83 metry wysokości i ponad 11 metrów średnicy, co czyni go największym drzewem na świecie pod względem objętości.
Patrzenie na niego można porównać do patrzenia z perspektywy myszy na człowieka mierzącego 180 cm.
Ponoć drzewo liczy sobie około 2200 lat.

Największą ciekawostką jest jednak fakt, że te drzewa lub przynajmniej większość z nich zawdzięcza życie ogniu. Tak, dobrze czytasz. Ogień jest potrzebny sekwojom tak jak woda. Ciepło z pożarów o niskiej intensywności pozwala szyszkom sekwoi na otwieranie się i upuszczanie nasion wielkości płatka owsianego na świeżą warstwę popiołu, który jest dla nich najlepszym podłożem. Dodatkowo ogień niszczy grzyby i insekty, które by mogły zaszkodzić drzewom. Łatwo się domyśleć, że niszczy też i drzewa, ale te młodsze, co z jednej strony jest dobrym zabiegiem, bo zmniejsza się konkurencja. Od 1960 serwis parku “organizuje” kontrolowane wypalanie ściółki po to, aby pomóc sekwojom i wypalić nadmiar szczątków lasu.
Brak takich zabiegów mógłby spowodować poważny pożar, który z kolei zaszkodziłby nawet starszym drzewom.

Pobyt w parku był wspaniałym przeżyciem.
Do dziś śnią mi się ogromne korony w różnych odsłonach. Czasem spersonifikowane jako postacie książek o Władcy Pierścieni - entowie. Kocham przyglądać się starym dębom, ale gdy pomyślę o sekwojach, to mnie ciarki przechodzą.

## Album

<grid>
  -./20170401_123035.jpg -./DSC03380.jpg -./DSC03384.jpg -./DSC03392.jpg
  -./DSC03396.jpg -./DSC03408.jpg -./DSC03427.jpg -./DSC03430.jpg
  -./DSC03433.jpg -./DSC03441.jpg -./20170401_153907.jpg -./DSC03381.jpg
  -./DSC03390.jpg -./DSC03393.jpg -./DSC03406.jpg -./DSC03424.jpg
  -./DSC03429.jpg -./DSC03432.jpg -./DSC03440.jpg -./DSC03444.jpg
</grid>
